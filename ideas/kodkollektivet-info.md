## Vad är Kodkollektivet?

Kodkollektivet består av en grupp studenter med ett brinnande intresse för IT, främst inom programmering, nätverk, säkerhet, system och design. Vi startade under sommaren 2015 med ett hav av idéer som vi sedan dess har provat och finslipat, men framför allt lärt oss en hel del av gällande både samarbete, planering och fokus.

Med dessa erfarenheter startar Kodkollektivet nu som studentförening och skiftar fokus en aning från projektarbeten och kodträffar till en mer social platform för studenter, likaväl som företag med intresse av att komma i kontakt med framtida arbetstagare.

Detta gör vi genom att skapa en mötesplats där studenter får komma i kontakt med båda varandra och näringsliv genom diverse aktiviteter såsom tema-kvällar, hackathons, workshops, studiebesök och kortare gästföreläsningar från företag i regionen.


## Student, har du vad som krävs?

Absolut! För att ta del av Kodkollektivet krävs inga som helst tidigare erfarenheter eller särskilda talanger. Vi välkomnar alla som vill lära sig mer, förbättra sitt CV, eller bara träffa nya vänner med liknande intressen. Kodkollektivet ställer inga krav på dig som student, utan ger dig bara möjligheter. Du bestämmer själv hur mycket du vill delta och hur mycket tid du vill lägga ner på de aktiviteter och träffar vi erbjuder.


## Företagare, kom och träffa framtiden!

Dagens studenter är de som kommer att driva fram nya idéer och tankar i dagens företag.
Genom Kodkollektivet finns möjlighet att på ett prestigelöst och roligt sätt träffa studenter.
Kodkollektivet ser gärna att ni kommer med idéer på events, föreläsningar eller studiebesök!
Vill ni vara med och sponsra Kodkollektivet och få din logo på hemsidan? Kontakta oss!
