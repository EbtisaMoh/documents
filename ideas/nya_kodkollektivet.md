

## Det nya Kodkollektivet

### Historia

Kodkollektivet grundtanke var att få studenter att göra projkek tillsammans.
Kodkollektivet satte upp en website för att publisera alla projekt (http://www.kodkollektivet.se).
Efter att ha kört Kodkollektivet under ett år så såg vi att vi fick bra
respons från företagen i regionen, men att det var svårt att få studenter
till gemenskapen.
Att det varit svårt att locka studenter är kanske för att det byggts på en
ide om att projekten är det mest grundläggande som Kodkollektivet ska syssla med.
Efter att ha pratat med en kille som är ordförande i LiTHekod (http://lithekod.se/)
kom nya ideer på hur Kodkollektivet kunde göras för att lättare få med studenter.



### Framtid

Kodkollektivet ska drivas som en studentförening.
Projekt kommer fortfarande att finnas kvar för de som är intresserade av det,
men kommer inte längre att ha huvudfokus.
Föreningen kommer istället fokusera på att fungera som en social mötesplattform
i syfte om att främja kontakten för studenter sinsemellan, men också mellan
studenter och näringsliv. Detta genom att arrangera olika aktiviteter, som att
bjuda in företag från regionen, anordna tema-kvällar med workshops, studiebesök m.m.
Vi hoppas att Kodkollektivets medlemmar som går ut i arbetslivet vill vara
ambassadörer för vår studentförening och delta i våra kanaler för
att kunna hjälpa till att skapa events och kontakter med företag.


Detta betyder att vi behöver ha minst 3 personer som initialt är intresserade
av att vara med i styrelsen och driva Kodkollektivet som förening.
Tanken är att ta det lugnt och stilla och bygga upp Kodkollektivet under en längre
tid. Så det kommer inte att vara något som kräver en massa tid.
Beräknar att det tar max 1-2 timmar i veckan under en normal vecka.
Veckor då vi kör events kommer det antagligen behövas lägga mer tid,
men den tiden lägger de personerna som driver eventet.
Hela styrelsen behöver inte vara inblandade i eventen.