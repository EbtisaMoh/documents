
# Förslag på stadgar för Kodkollektivet

-------------------------------------------------------------------------------------

# Föreningen

## $1.1 Namn

Föreningens name är Kodkollektivet. Nedan kallas "Föreningen".


## $1.2 Säte

Föreningens säte är Växjö.


## $1.3 Syfte

Föreningens syfte är att främja och inspirera intresset för programmering, mjukvaruutveckling,
säkerhet och relaterade ämnen.


## $1.4 Oberoende och organisation

Föreningen drivs ideellt, är partipolitiskt och religöst oberoende.
Föreningens åsikter och ställningstaganden är inte heller representativa
för föreningens samarbetspartners eller vise versa.


## $1.5 Upplösning

För upplösning av föreningen krävs godkännande av minst 90% majoritet av de röstande på två
på varandra följande stormöten. Vid upplösning ska, efter att eventuella skulder betalats,
kvarvarande likvida medel tillfalla en ideell organisation vald av föreningens medlemmar.


-------------------------------------------------------------------------------------

# Medlemsskap

## $2.1 Studerandemedlem

En person äger rätt till studerandemedlemskap så länge hen är registrerad som student
vid Linnéuniversitetet.


## $2.2 Stödmedlem

En person som inte har rätt till studerandemedlemskap kan bli stödmedlem och därigenom
tillåtas deltaga i föreningens aktiviteter.


## $2.3 Medlemsavgift

Medlemskap erhålls för ett verksamhetsår genom inskrivning i medlemsregistret och
betalning av fastställd medlemsavgift.


## $2.3.1 Inaktivt medlemskap

Medlemskap inaktiveras om medlemsavgiften ej betalas inom två (2) månader efter påbörjat
verksamhetsår. Inaktiva medlemmar har inga rättigheter i föreningen.


## $2.3.2 Undantag

Sittande styrelsemedlemmar samt revisorn betalar ingen medlemsavgift men är ändå
medlemmar i föreningen.

## $2.4 Uppsägande av medlemskap

En medlem kan begära utgång ur föreningen genom att skriftligt meddela det till styrelsen
som sedan skall behandla ärendet skyndsamt.


## $2.5 Uteslutande av medlem

Styrelsen äger rätt att utesluta medlem från föreningen fram till nästa stormöte om denne har motarbetat
färenings arbete eller skadat föreningens verksamhet eller anseende. Den uteslutna måste få
möjlighet att försvara sig inför styrelsen före beslutet. Utesluten medlem måste diskuteras på nästa
stormöte. Antingen så upphövs då uteslutningen eller så bannlyses medlemmen permanent.



-------------------------------------------------------------------------------------------



# $3 Organisation

## $3.1 Verksamhetsår

Föreningens verksamhetsår sträcker sig mellan 1 September till och med 31 Augusti nästföljande kalenderår.


## $3.2 Stormöte

Ett stormöte är föreningens högsta beslutande organ.


## $3.2.1 Medlemmarnas rättigheter

Alla medlemmar har närvaro-, yttrande-, och förslagsrätt vid stormöte. Endast studerandemedlemmar
har automatiskt rösträtt. Stormöten kan ge tillfällig rösträtt till stödmedlemmar efter majoritetsbeslut.


## $3.2.2 Kallelse

En kallelse till stormöte, samt en preliminär föredragningslista, anslås på föreningens hemsida minst
fyra (4) veckor innan utsatt datum.


## $3.2.3 Föredragningslista


Den slutgiltiga föredragningslistan måste anslås på föreningens hemsida senast en (1) vecka innan utsatt
datum för stormötet. Efter detta får föredragningslistan ej ändras innan mötet. Varje föredragningslista
måste innehålla minst följande punkter:

* Val av mötesordförande
* Val av mötessekreterare
* Val av justeringsperson tillika rösträknare
* Fastställande av röstlängden
* Beslut om mötets stadgeenliga utlysande
* Motioner och propositioner
* Övriga frågor



## $3.2.4 Motioner

Motioner måste skickas in skriftligen till den sittande styrelsen senast två (2) veckor innan utsatt
datum för ett stormöte. De blir sedan en del av den slutgiltiga föredragningslistan tillsammans med
ett motionssvar från den sittande styrelsen.



## $3.2.5 Beslut

Beslut fattas med enkel majoritet. Röstning med fullmakt får ej förekomma. Medlemmar kan begära
votering. Vid lika röstetal har mötesordföranden utslagsröst. För att föra in ett nytt ärende på
föredragningslistan erfordras 75% majoritet. Under punkten “övriga frågor” får det ej behandlas frågor
som gäller kostnader. Stormöte är beslutsmässigt.



## $3.2.6 Val av funktionär

Vid val av funktionär äger alla medlemmar rätt att nominera och kandidera för poster. Alla nominerade
och kandiderande ska ges chansen att presentera sig själva och varför de vill besitta posten.



## $3.2.7 Adjungeringar

Stormötet kan adjungera personer. Med adjungering avses närvaro-, yttrande- och förslagsrätt. Adjungering
medför ej rätt att deltaga i beslut, ej heller medansvar för fattade beslut.



## $3.2.8 Protokoll

Stormöten måste protokollföras och protokollen förfärdigas i minst två exemplar, varav ett skall anslås
på föreningens hemsida och ett skall arkiveras. Protokoll ska vara färdigställda inom två (2) veckor
efter ett möte.



## $3.2.9 Justering av protokoll

Protokoll från stormöte skall justeras av mötesordföranden, mötessekreteraren och en av mötet utsedd
justeringsperson.



## $3.3 Årsmöte

På våren varje verksamhetsår skall ett stormöte hållas. Detta kallas årsmötet. Årsmötets föredragningslista
måste, förutom de som nämns i §3.2.3, minst lyfta punkterna:

* Fastställandet av nästa verksamhetsårs medlemsavgift
* Val av nästföljande verksamhetsårs styrelse
* Val av nästföljande verksamhetsårs revisor
* Fastställande av nästkommande verksamhetsårs budget
* Föregående verksamhetsårs styrelses verksamhetsberättelse
* Föregående verksamhetsårs styrelses ekonomiska berättelse
* Revisorns granskning av föregående verksamhetsårs styrelses arbete
* Beslut om ansvarsfrihet av föregående verksamhetsårs styrelse



## $3.3.1 Extra stormöte

Vid behov kan ett extra stormöte sammankallas av styrelseledamot, revisorn eller en grupp av minst
50% av medlemmarna. Vid yrkande om extra stormöte skall en kallelse fastslås inom två (2) veckor.



## $3.4 Styrdokument

Föreningens verksamhet regleras av dessa stadgar. För att ändra i stadgarna krävs 75% majoritet på
ett stormöte.



## $3.4.1 Tolkingsfrågor

Om tolkningsfrågor skulle uppstå i styrdokumenten gäller styrelsens mening, tills frågan avgjorts på
stormöte. Efter avklarad tolkningsfråga skall formuleringen som gav upphov till situationen justeras
enligt stormötets beslut.



## $3.5 Entledigande

Då särskilda skäl färeligger kan styrelsen efter skriftlig ansökan från funktionär entlediga vederbörande
samt tillförordna annan person att fullgöra den entledigades uppgifter till nästa stormöte, då val skall
ske. Styrelsen äger ej rätt att entlediga:

* Ordförande
* Kassör
* Revisor


## $3.5.1 Entledigande vid stormöte

Stormöte kan vid behov entlediga vilken funktionär som helst och utse en ersättare

---------------------------------------  This will be fixed for next week.

## $4 Styrelsen

Styrelsen handhar ledning av föreningens verksamhet i enlighet med syftet, se §1.3, under verksamhetsåret.
Styrelsen består minst av följande ordinarie ledamöter:

* Ordförande, se §4.5
* Vice Ordförande, se §4.6
* Kassör, se §4.7
* Revisor, se §4.8
* Interna Relationer, se §4.9
* Externa Relationer, se $4.9
* Styrelserådgivare, se $4.10



## $4.1 Rättigheter och skyldigheter

Det åligger styrelsen att:

* Ha roligt
* Besluta om den löpande verksamheten
* Bereda ärenden, vilka skall behandlas vid stormöten
* Upprätta förslag till föredragningslista för stormöten
* Inför stormöten ansvara för föreningens verksamhet
* Verkställa av stormöten fattade beslut
* Förbereda sina efterträdare inför deras verksamhetsår



## $4.2 Styrelsemöten

Styrelsemöten måste hållas minst en gång per termin under verksamhetsåret. Styrelsemöten är beslutsmässiga
då minst hälften av ledamöterna är närvarande.



## $4.2.1 Adjungeringar

Styrelsemötena likt stormötena kan adjungera personer, se §3.2.7



## $4.3 Protokoll

Styrelsemöten måste protokollföras och protokollen förfärdigas i minst två exemplar, varav ett skall
anslås på föreningens hemsida och ett skall arkiveras. Protokoll måste justeras av ordföranden och
sekreteraren. Protokoll ska vara färdigställda inom två (2) veckor efter ett möte.



## $4.4 Firmateckning

Föreningens firma, om sådan finns, tecknas av Ordföranden och Kassören var för sig.



## $4.5 Ordförande

Det åligger ordföranden att:

* Representera föreningen och agera kontaktperson i officiella sammanhang
* Leda föreningens organisation
* Se till att föreningens verksamhet sker i enlighet med gällande styrdokument
* Hantera skötsel och uppdatering av föreningens styrdokument
* Handha och uppdatera medlemsregistret



## $4.6 Vice Ordförande

Det åligger vice ordföranden att:

* Ha god insikt i Ordforandes aligganden och arbeta tillsammans med denne underlatta dess ansvar.
* Utfora de plikter som fastslagits i §4.5, vid de tillfallen da Ordforande ej
  har mojlighet att gora detta.


## $4.7 Kassör

Det åligger kassören att:

* Vid sammanträden föra protokoll
* Upprätta budget för nästkommande verksamhetsår
* Sköta föreningens bokföring. Syftena med bokföringen, utan prioritetsordning, är följande:
  * Att möjliggöra kontroll av föreningens verksamhet, genom revisorn/revisorernas försorg
  * Att underlätta för nästkommande års verksamhet
  
* Föra kund- och leverantörsreskontra, betala fakturor i tid samt följa upp icke betalda fordringar.
* Inventarie-/lagerföra föreningens tillgångar
* Vid varje stormöte eller vid anmodan redovisa föreningens ekonomiska ställning
* Ansvara för föreningens avtal och arkivering


## $4.8 Revisor

Det åligger revisorn att:
* Se §5


## $4.9 Externa/Interna Relationer

Det åligger relations-ansvariga att:

* Representera styrelsen pa ett godtyckligt satt och ansvara for kommunikation
riktad till och fran foreningen. Dessa positioner fungerar som styrelsens sprakror. Exempelvis:
  * Kontakta / Kontaktas av externa foretag eller organizationer ang. event (Externa Relationer).
  * Kontakta / Kontaktas av interna medlemmar av foreningen ang. forslag eller klagomal (Interna Relationer).
  
  
## $4.10 Styrelserådgivare

Styrelserådgivare är tillåtna att:

* Vara med på styrelsemöten
* Inneha rätten att prata och diskutera

Styrelserådgivare innehar inte rätten att:

* Rösta på styrelsemöten
  
---------------------------------

## $5 Revision

En revisor skall väljas på årsmötet som ska granska föreningens verksamhet. Revisorn ska agera både
sak- och sifferrevisor. Revisorn skall vara myndig och får ej vara jävig.



## $5.1 Åligganden

Revisorn skall före årsmötet avsluta sin granskning av föregående års verksamhet och över den
företagna revisionen upprätta revisionsberättelse.



## $5.2 Revisionsberättelse

Revisionsberättelse skall innehålla yttrande i fråga om ansvarsfrihet för berörda funktionärer.



## $5.3 Handlingar

Räkenskaper och övriga handlingar skall tillställas revisorn senast två(2) veckor före årsmötet.



## $5.4 Avgång

Om någon befattningshavare inom föreningen avgår, skall granskning av dennes förvaltning genast
verkställas.



## $5.5 Rättigheter

Revisorn har rätt att närvara vid styrelsemötena. Revisorn skall ha insikt till föreningens tillgångar.
Revisorn kan anmoda förtroendevalda att lämna ut information som behövs för en korrekt revision.
